PvP/TUKE/UBYTOVANIE/ŠDaJ/24 Príloha č. 4
Strana č. 1/3
ZMLUVA O UBYTOVANÍ č.: 2022001470
uzatvorená v zmysle § 754 a nasl. Zákona č. 40/1964 Zb. Občianskeho zákonníka v znení neskorších predpisov
U b y t o v a t e ľ: Technická univerzita v Košiciach, Študentské domovy a jedálne
Sídlo: Němcovej 36/1, 040 01 Košice-Sever
IČO: 00 397 610
Zastúpený: Ing. Marek Dufala, PhD., riaditeľ
Osoba oprávnená na podpis zmluvy: Ing. Peter Olexa, vedúci ŠD
a
Ubytovaný/študent Daniil Kucherenko dátum narodenia: 13.08.2005
trvalé bydlisko: Vadima Boyko 8, 396 00 Kremenchuk, Ukrajina
fakulta: FEI stupeň / ročník: 1. / 2
súkromná e-mailová adresa /
telefón: daniilkucherenko2005@gmail.com / +380686498896 Edesk Id:
uzatvárajú nasledovnú zmluvu o ubytovaní
1. Študentské domovy a jedálne Technickej univerzity v Košiciach (ďalej len „ŠDaJ“) na základe žiadosti ubytovaného a splnenia kritérií pre
poskytnutie ubytovania uvedených v prevádzkovom poriadku PvP/TUKE/UBYTOVANIE/ŠDaJ/24 a v zmysle Ubytovacieho poriadku
Študentských domovov a jedální Technickej univerzity v Košiciach
(ďalej len „UP ŠDaJ“) poskytnú v akademickom roku 2023/2024 ubytovanie na dohodnutú dobu
od . do 30. 06. 2024 v Študentskom domove (ďalej len „ŠD“): ŠD Jedlíková 9 blok / izba: Blok D / 509
Ubytovanie sa dojednáva výlučne na celé obdobie akademického roka (ďalej len „ak. rok“) bez možnosti prerušenia alebo skrátenia doby
ubytovania. Ubytovateľ si vyhradzuje právo zmeniť počas ubytovania typ ubytovania, ŠD a izbu.
2. Cena za ubytovanie je stanovená podľa platného Cenníka ubytovania študentov a doktorandov v ŠD TUKE, zverejneného na web stránke
ŠDaJ a je uhrádzaná bankovým prevodom na číslo účtu – IBAN: SK97 8180 0000 0070 0008 4912
BIC: SPSRSKBAXXX
variabilný symbol: číslo tejto zmluvy o ubytovaní
špecifický symbol:
Zmluvné strany sa dohodli, že v prípade oneskorenej platby uhradenej po termíne splatnosti, bude ubytovaný platiť poplatok za omeškanie
za každý začatý mesiac omeškania, stanovený podľa platného Cenníka ubytovania študentov a doktorandov v ŠD TUKE. Ubytovaný je
povinný uhradiť poplatok za omeškanie spolu s platbou za ubytovanie. Ubytovaný je pri platbe za ubytovanie zodpovedný za správne
vyplnenie čísla účtu, variabilného symbolu a špecifického symbolu. V prípade nesprávne uvedených platobných údajov zo strany
ubytovaného, ktoré budú mať za následok problémy s identifikáciou platby zo strany ubytovateľa, bude účtovaný poplatok, stanovený
podľa platného Cenníka ubytovania študentov a doktorandov v ŠD TUKE.
Podmienky platieb:
- poplatok za ubytovanie v ŠD sa platí bankovým prevodom počas kalendárneho roka v 3 splátkach nasledovne:
a) september – november: najneskôr v deň nástupu na ubytovanie, v tejto platbe si študent započíta rezervačný poplatok v plnej
výške a dopláca rozdiel predpisu platby za ubytovanie,
b) december – február pripísané na účte ŠD: do 30. 11. príslušného ak. roka,
c) marec – jún pripísané na účte ŠD: do 28. 02., príp. 29. 02. príslušného ak. roka.
- mesačné platby sú povolené len so súhlasom vedúceho príslušného ŠD. Mesačné platby sa uhrádzajú a musia byť pripísané na účte
ŠD do posledného kalendárneho dňa v mesiaci, ktorý predchádza mesiacu, za ktorý sa uhrádza platba za ubytovanie,
- uhradený poplatok za ubytovanie za mesiac, v ktorom je zmluva o ubytovaní predčasne ukončená (dohodou zmluvných strán, alebo
jednostranným odstúpením od zmluvy jednou zo zmluvných strán) sa nevracia,
- harmonogram platieb môže byť upravený na základe pokynu riaditeľa ŠDaJ TUKE.
Ubytovateľ si uplatní voči ubytovanému aj ďalšie poplatky v súlade s Cenníkom ubytovania študentov a doktorandov v ŠD TUKE, a to:
- poplatok za spracovanie výzvy,
- poplatok za vystavenie potvrdenia o ubytovaní,
- poplatok za stratu (poškodenie) štítku na kľúče,
- poplatok za stratu kľúča,
- poplatok za zapožičanie kľúča do 24 hod.,
- poplatok za znefunkčnenie hasiaceho prístroja,
- poplatok za deložovanie ubytovaného (po zrušení ubytovania),
- poplatok za uskladnenie veci po deložovaní,
- administratívny poplatok za zrušenie ubytovania zo strany ubytovateľa z dôvodu hrubého porušenia zmluvy alebo UP ŠDaJ
ubytovaným.
Sankcie za nedodržanie zmluvných podmienok podľa platného Cenníka ubytovania študentov a doktorandov v ŠD TUKE:
- písomné napomenutie, podmienečné zrušenie ubytovania v ŠD,
Ďalšie zmluvné pokuty
PvP/TUKE/UBYTOVANIE/ŠDaJ/24 Príloha č. 4
Strana č. 2/3
- predčasné ukončenie ubytovania zo strany ubytovaného za každý mesiac, o ktorý je skrátená doba ubytovania dohodnutá v tejto zmluve,
- predčasné ukončenie ubytovania zo strany ubytovaného bez predchádzajúceho upovedomenia ubytovateľa - za každý mesiac, o ktorý
je skrátená doba ubytovania v plnej výške príslušnej ceny za ubytovanie vrátane ostatných poplatkov s tým spojených,
- predčasné ukončenie ubytovania zo strany ubytovateľa z dôvodu hrubého porušenia zmluvy alebo UP ŠDaJ ubytovaným - za každý
mesiac, o ktorý je skrátená doba ubytovania, vrátane ostatných poplatkov s tým spojených.
Všetky poplatky a sankcie za nedodržanie zmluvných podmienok sa uhrádzajú bankovým prevodom na číslo účtu IBAN: SK97 8180 0000
0070 0008 4912 s uvedením ďalších platobných údajov (BIC, variabilný a špecifický symbol). Ubytovaný je pri platbe poplatkov a sankcií
zodpovedný za správne vyplnenie čísla účtu, variabilného symbolu a špecifického symbolu, v opačnom prípade je povinný uhradiť
poplatok za identifikáciu platby podľa Cenníka ubytovania študentov a doktorandov v ŠD TUKE.
3. Ubytovateľ odovzdá ubytovanému priestory na ubytovanie v stave spôsobilom na riadne užívanie v zmysle UP ŠDaJ a v prípade potreby
vydá ubytovací preukaz.
4. Ubytovaný sa zaväzuje:
a) na začiatku ubytovania prevziať pridelenú izbu a zistené nedostatky ihneď nahlásiť na ubytovacie oddelenie a na údržbu ŠDaJ,
b) počas ubytovania zabezpečovať samoupratovanie a udržiavať izbu a ostatné užívané priestory v čistote,
c) uhrádzať v stanovenom termíne poplatok za ubytovanie v dohodnutých splátkach,
d) uhrádzať v stanovenom termíne uložené poplatky a sankcie podľa platného Cenníka ubytovania študentov a doktorandov v ŠD TUKE,
e) dodržiavať bezpečnostné predpisy v plnom rozsahu, predpisy o požiarnej ochrane, najmä nepoužívať elektrické variče a spotrebiče s
príkonom nad 500 W na izbách,
f) dodržiavať zásady uverejnené v UP ŠDaJ (zákaz fajčiť, zákaz chovu zvierat, zákaz prechovávať omamné látky, zbrane),
g) v prípade porušenia UP ŠDaJ súhlasiť s upovedomením rodičov o tomto priestupku,
h) súhlasiť s prípadným zvýšením, resp. znížením počtu osôb na izbe,
i) neuplatňovať nárok na náhradu škody za veci vnesené do ŠD,
j) po skončení ubytovania izbu riadne odovzdať v pôvodnom stave s prihliadnutím na obvyklé opotrebenie; pri zistených škodách tieto
na vlastné náklady odstrániť,
k) predložiť ubytovaciemu oddeleniu ŠD písomné vyhlásenie o ukončení alebo prerušení štúdia,
l) ku dňu skončenia ubytovania uhradiť všetky nedoplatky súvisiace s ubytovaním,
m) neuskladňovať v izbe ani ostatných priestoroch ŠD nadrozmerné veci, nebezpečné látky prírodné alebo syntetické, ktoré svojimi
chemickými, fyzikálnymi, toxikologickými alebo biologickými vlastnosťami samostatne alebo v kombinácii môžu spôsobiť ohrozenie
života, zdravia alebo majetku.
5. Zástupca ubytovateľa je oprávnený kedykoľvek na vstup do izby ubytovaného za účelom kontroly užívania pridelenej izby v súlade s touto
zmluvou.
6. Ubytovateľ má právo v prípade mimoriadnej udalosti vyzvať ubytovaného na opustenie ŠD.
7. Zmluva o ubytovaní končí:
- uplynutím dohodnutej doby ubytovania,
- dohodou zmluvných strán,
- jednostranným odstúpením od zmluvy ubytovateľa alebo ubytovaného z dôvodov uvedených v bodoch 8, 9, 10.
8. Ubytovateľ a ubytovaný majú právo od zmluvy jednostranne odstúpiť, ak druhá strana nedodržuje podmienky uvedené v tejto zmluve a v
UP ŠDaJ, ubytovateľ najmä v prípadoch, že ubytovaný aj napriek výstrahe hrubo porušuje dobré mravy, alebo inak hrubo porušuje svoje
povinnosti zo zmluvy. Ubytovateľ je súčasne oprávnený uplatniť si voči ubytovanému nárok na zaplatenie sankcie za nedodržanie
zmluvných podmienok v zmysle bodu 2.
9. Ubytovateľ má právo od zmluvy odstúpiť tiež v prípadoch:
a) vyššieho záujmu (organizovanie veľkých kolektívnych podujatí),
b) mimoriadnych udalostí (živelná pohroma, havárie technických zariadení...),
c) ak sa nedá zabezpečiť základný ubytovací štandard (teplo, voda, elektrická energia...).
10.Ubytovateľ a ubytovaný má právo od zmluvy odstúpiť tiež v prípadoch:
a) riadneho ukončenia štúdia (ubytovanie sa končí ročníkom končiacim štúdium do 3 pracovných dní od ukončenia štátnej záverečnej skúšky),
b) prerušenia, alebo predčasného ukončenia štúdia
11.V prípade odstúpenia sa zmluva o ubytovaní končí dňom doručenia odstúpenia druhej zmluvnej strane. Zásielka s odstúpením ubytovateľa
od zmluvy sa považuje za doručenú tiež okamihom vrátenia zásielky odosielateľovi, ak príjemca zásielku nepreberie v odbernej lehote,
alebo ju odmietne prijať, príp. ju pošta vráti ako nedoručenú z iných dôvodov.
12.Ku dňu skončenia zmluvy o ubytovaní je ubytovaný povinný odovzdať izbu ubytovateľovi. Prípadné dlhšie skúškové obdobie, na príslušnej
fakulte, nezakladá nárok na predĺženie ubytovania v zmysle tejto zmluvy. Informácie o prípadnej možnosti ubytovania v ŠD od 01. 07. do
01. 09. podá ubytovacie oddelenie ŠD v zmysle PvP/TUKE/UBYTOVANIE/ŠDaJ/24.
13.Pri odstúpení od zmluvy zo strany ubytovaného pred uplynutím doby, na ktorú bola táto zmluva uzavretá, s výnimkou uvedenou v bode 10,
je ubytovaný povinný nahradiť ubytovateľovi ujmu vzniknutú predčasným zrušením ubytovania – sankcia za nedodržanie zmluvných
podmienok podľa bodu 2. Táto sankcia sa neuplatní, ak ubytovaný zabezpečí za seba adekvátnu náhradu.
14.Na nedodržanie zmluvných podmienok zo strany ubytovaného bude ubytovateľ prihliadať pri rozhodovaní o poskytnutí ubytovania v
ďalšom akademickom roku v zmysle PvP/TUKE/UBYTOVANIE/ŠDaJ/24 a UP ŠDaJ.
15.Informácia o spracúvaní osobných údajov:
a) V zmysle čl. 6 ods. 1 písm. b) Nariadenia Európskeho parlamentu a rady (EÚ) 2016/679 o ochrane fyzických osôb pri spracúvaní
osobných údajov a o voľnom pohybe takýchto údajov, ktorým sa zrušuje smernica 95/46/ES (ďalej len anglická skratka „GDPR“) je
ubytovateľ oprávnenýna spracúvanie osobných údajov zmluvnej strany/fyzickej osoby nevyhnutné na realizáciu a plnenie predmetu
tejto zmluvy,
b) osobné údaje zmluvnej strany/fyzickej osoby sa spracúvajú po dobu platnosti a účinnosti tejto zmluvy a následne sú podľa platného
Registratúrneho poriadku Technickej univerzity v Košiciach uchovávané po dobu 5 rokov od skončenia zmluvy,
c) informácie o práve na prístup, opravu, vymazanie, obmedzenie spracúvania osobných údajov a ďalšie informácie podľa čl. 13 GDPR
sú uvedené na webovom sídle TUKE: http://www.tuke.sk/wps/portal/tuke/university/legislativa-univerzity/ochrana_osobnych_udajov,
alebo ich je možné získať prostredníctvom e-mailu: zodpovedna.osoba@tuke.sk.
PvP/TUKE/UBYTOVANIE/ŠDaJ/24 Príloha č. 4
Strana č. 3/3
16.Otázky neupravené touto zmluvou o ubytovaní sa riadia UP ŠDaJ a PvP/TUKE/UBYTOVANIE/ŠDaJ/24.
17.Zmluvu je možné meniť a dopĺňať len písomnými dodatkami podpísanými oboma zmluvnými stranami.
18.Zmluva je vyhotovená v dvoch vyhotoveniach, z ktorých jedno obdrží ubytovaný a druhé ubytovateľ.
19. Pred vstupom do tohto zmluvného vzťahu bola v zmysle § 6 a 7 zákona č. 357/2015 Z. z. o finančnej kontrole a audite a o zmene a
doplnení niektorých zákonov vykonaná zo strany ubytovateľa základná finančná kontrola.
20.Zmluvné strany svojím podpisom potvrdzujú, že zmluva je pre ne určitá, zrozumiteľná, uzatvárajú ju slobodne, vážne, nie v tiesni, ani v
omyle.
21.Zmluva nadobúda platnosť dňom podpisu oboma zmluvnými stranami a účinnosť dňom nasledujúcom po dni zverejnenia v Centrálnom
registri zmlúv vedenom Úradom vlády Slovenskej republiky.
V .......................................dňa ....................................... V .......................................dňa .......................................
................................................. .................................................
ubytovaný ubytovateľ
